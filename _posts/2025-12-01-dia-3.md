---
title: Dia 3
date: 2025-12-01
categories: [bicicleta, viatges]
tags: [bici,viatge,Xina,ruta,seda]
---


7 de juny

Arenys d'Empordà (Garrigàs) -> Banyuls-sur-Mer

48k (129k)

Llevat a les 7:30. Amb moltes ganes de marxar i posar-me a pedalar. Sortida genial, molt bon dia, temps perfecte i ànims al màxim. Picat pel que m'ha dit l'Ángel, avui faré més. Vent de tramuntana que em diu el seu adéu -a la seva manera, és a dir, vent en contra. Faig una mica de nacional i pujo fins al coll de Banyuls, passant per Espolla, Sant Climent Sescebes. Molt bonic a dalt del coll. Baixada fins a Banyuls, acalorat, assedegat i femolenc. Totes tres coses solucionades en menys de mitja hora. Un banys a la platja, dinar i omplo cantimplores al passeig del mar. Descanso i faig la migdiada en un parc de mala mort. Pujant cap a on dormiñ´re, trobo més tendes en un mirador amb font. Llegeixo i sopo (cous-cous amb tonyina) allà mateix, aprofitant que estic tant cómode. Pedalo a s'horabaixa, cap a on dormiré, i carai! Això puja més que no em pensava. Una pista dolenta i forta porta cap al pàrking, però no hi arribaré. Hi ha gent i trobo un lloc tranquil al camí. Sento que no em desenganxo de les preocupacions que tinc. En Marc em pregunta si hi seré el 2021. Potser pot ser un bon moment per deixar-ho ja. Potser si ho aclaro ja faré la resta del viatge en pau. Torno a veure les postes de sol tant xules... m'encanten. Un dels propòsits que tinc per aquest viatge és conèixer el meu cos, de veritat. Aprendre a escoltar-l'ho i a cuidar-lo. Començant per l'esquena, l'espatlla, les cames, els genolls, el turmell dret... i un llarg etcètera. Tinc ganes de desaparèixer, de ser jo sol i el viatge. Egoísta? Taoista.

> "Salir es nacer"
>
> — Lao Tse